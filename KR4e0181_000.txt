# -*- mode: mandoku-view; -*-
#+TITLE: 西村詩集
#+DATE: 2015-08-25 00:24:27.483404
#+PROPERTY: ID KR4e0181
#+PROPERTY: BASEEDITION WYG    
#+PROPERTY: JUAN 提要
<pb:KR4e0181_WYG_000-1a>¶
欽定四庫全書　　　　　集部六¶
　西村詩集　　　　　　　别集類五(明/)¶
　　提要¶
　　　　(臣/)等謹案西村詩集二巻補遺一巻明朱樸¶
　　　　撰樸字元素海鹽人當正徳嘉靖間與文徵¶
　　　　明孫一元相唱酬是集為其孫綵所編分上¶
　　　　下二巻下巻附以集句詩餘又别輯補遺一¶
　　　　巻其近體格調清越超然出羣古詩差遜然¶
<pb:KR4e0181_WYG_000-1b>¶
　　　　亦不墜俗氛以不為王世貞等所奬譽故名¶
　　　　不甚著然當太倉厯下壇坫争雄之日士大¶
　　　　夫奔走不遑七子之數輾轉屢増一時山人¶
　　　　墨客亦莫不望景趨風乞齒牙之餘論冀一¶
　　　　顧以増聲價詩道之盛未有盛于是時者詩¶
　　　　道之濫亦未有濫于是時者朴獨閉户苦吟¶
　　　　不假借嘘枯吹生之力其人品已高其詩品¶
　　　　苕苕物表固亦理之自然矣乾隆四十二年¶
<pb:KR4e0181_WYG_000-2a>¶
　　　　　八月恭校上¶
　　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　　總　校　官　(臣/)　陸　費　墀¶
